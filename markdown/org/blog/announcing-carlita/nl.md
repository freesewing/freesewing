---
author: 1
caption: "Beeld je naast hem in, met een matchende jas."
date: "2018-01-26"
intro: "Deze is voor de dames - en ik heb het niet (alleen) over die foto van hartenbreker Benedict Cumberbatch bovenaan deze post."
title: "We presenteren Carlita, de damesversie van onze Carlton jas."
---

Deze is voor de dames - en ik heb het niet (alleen) over die foto van hartenbreker Benedict Cumberbatch bovenaan deze post.

Ik heb het namelijk over de publicatie van ons laatste patroon: de [Carlita jas](/patterns/carlita), waarvan de betaversie vanaf vandaag beschikbaar is.

Carlita is - ja raadt het nooit - de damensversie van onze Carlton jas, die een recreatie is van de iconische Sherlock Holmes jas, gedragen door BC in de BBC-serie.

## Hoe hebben we dit gedaan?

Voor details over het ontstaan van dit project verwijs ik je door naar de post [waarmee we Carlton aankondigden](/blog/announcing-carlton-and-bent/). Hier zou ik het liefst focussen op de specifieke dingen die we gedaan hebben om van dit herenpatroon een damesversie te maken.

We wilden zo dicht mogelijk bij het origineel blijven, dus al wat we deden was dingen aanpassen om één uitdaging aan te gaan: passen voor iemand met borsten.

### Prinses, ontmoet je naad

We hebben een extra prinsessennaad toegevoegd aan het voorpand van de jas, en op deze manier ruimte voor de buste gemaakt.

Om dat accuraat te doen heb je voor Carlita drie extra maten nodig, naast de maten die je al nodig had voor Carlton. Dit zijn:

 - De [hoge buste](/docs/measurements/#highBust)
 - De [bustewijdte](/docs/measurements/#bustSpan)
 - [Hoog schouder punt tot buste](/docs/measurements/#highPointShoulderToBust)

We gebruiken de omtrek van de hoge buste om de jas te tekenen, en doen dan een aanpassing voor volle buste aan de prinsessennaad gebaseerd op je (volle) borstomtrek, bustewijdte en HSP tot buste.

### Alle zakken, al hebben we ze wat moeten verplaatsen

De toevoeging van de prinsessennaad maakte de plaatsing van de voorzak een beetje moeilijk, dus we hebben hem lichtjes verplaatst en verticaal gezet, in plaats van op een lichte diagonaal zoals bij Carlton.

Op deze manier kan de zak geïntegreerd worden in de prinsessennaad, ergens onder je borsten.

### Eén extra optie: De prinsessennaad ronding factor

Carlita heeft ook een extra optie die Carlton niet heeft, de ietwat uitgebreid genaamde [prinsessennaad ronding factor](/docs/designs/carlita/options#princessSeamSmoothFactor).

Dit controleert hoe scherp de prinsessennaad terug naar binnen keert na het extra volume aan de buste te hebben toegevoegd.

Een foto zegt meer dan duizend woorden, dus hier is de optie aangeduid op het relevante patroondeel:

![Het effect van de optie zoals getoond door onze sample service](https://posts.freesewing.org/uploads/smooth_e8f395dd4a.png)

Zoals je kan zien controleert deze optie hoe fel de prinsessennaad terug naar je taille keert nadat ze over het volste deel van de buste gegaan is.

Een lage factor zorgt voor een meer aansluitende jas, maar ook voor een fellere curve en een naad die moeilijker te naaien is.

Een hogere ronding factor maakt dit minder fel zodat de overgang naar het lagere deel van de naad zachter verloopt. Dit maakt de jas iets minder aansluitend onder de buste, en de naad makkelijker te naaien.

## Een herinnering over patronen op maat

Dit is geen nieuws voor regelmatige bezoekers van deze website, maar als je hier nieuw bent is het de moeite om dit nog eens te horen:

> Deze jas is niet getekend met een bepaalde cupmaat in het achterhoofd. In plaats daarvan past het patroon zich aan jouw borst aan, gebaseerd op jouw afmetingen.

## Dames, laat van je horen

Dit is ons eerste damespatroon met een aanpassende buste. Het is dus nieuw terrein voor ons, en ik wil graag weten hoe dit patroon zich aanpast aan een variëteit in lichaamsvormen en cupmaten.

Als je van plan bent om deze jas te maken, of een toile, deel dan alsjeblieft je ervaring en aarzel niet ons te contacteren mocht je een probleem tegenkomen.


Het is mijn bedoeling meer damespatronen te ontwerpen, dus als er pasproblemen zijn hoor ik daar liever vroeger dan later over.

## Shout-out

Als laatste wil ik graag [Anneke](http://www.annekecaramin.com/) bedanken voor haar hulp tijdens dit project en het tolereren van mijn eindeloze tirades over mijn haat/liefde relatie met borsten.


