---
author: "joostdecock"
caption: "Ook jij kan deze jas dragen. De pet moet je ergens anders zoeken. Voorlopig toch."
date: "2017-12-20"
intro: "We presenteren Carlton, ofwel de Sherlock Holmes jas, en de Bent Basisvorm"
title: "We presenteren Carlton, ofwel de Sherlock Holmes jas, en de Bent Basisvorm"
---

Goed nieuws vrienden, we helpen de cosplayers uit de nood. Zij die als Sherlock Holmes cosplayen toch. Ons nieuwste patroon, de [Carlton jas](/patterns/carlton), is exact wat de dokter je zou voorschrijven als de dokter om één of andere reden wil dat je erbij loopt als iedereen z'n favoriete detective.

Mijn geheugen laat me een beetje in de steek als het gaat om het begin van dit project. Waarschijnlijk had het te maken met mij die aan het klagen was over de kou en hoe ik een warme winterjas miste, maar buiten dat ben ik niet zo zeker.

Wat ik wel nog weet is dat [Anneke](http://www.annekecaramin.com/) en ik op een gegeven moment beslisten dat we de Sherlock Holmes kas wilden namaken. Om precies te zijn, de jas die Benedict Cumberbatch draagt in de BBC-serie over Sherlock Holmes.

![Die jas he](https://posts.freesewing.org/uploads/bc_f20e01a16d.jpg)

De jas is om duidelijke redenen populair bij cosplayers, maar is op zich gewoon een heel mooie jas, en andere dappere zielen zoals [Melissa](http://blog.fehrtrade.com/gallery/868/the-sherlock-coat/) waagden zich er al aan.

Ik moet toegeven dat ik niet wist dat Melissa deze jas gemaakt had tot de mijne af was. Bovendien vermeldt haar blogpost dat ze instructies gebruikte uit een Livejournal post die niet langer beschikbaar is.

Anneke en ik hebben dat niet gedaan en gewoon een patroon gebaseerd op screenshots van het tv-programma. Zo hardcore zijn we wel.

### Over de jas

Carlton is een lange double-breasted overjas die teruggrijpt naar de traditionele uniformjassen voor ruiters waar de achterkant van de jas niet gesplitst is, maar wijde plooien heeft die over de rug van het paard kunnen liggen. Of, iets waarschijnlijker, achter je openwaaien terwijl je rondparadeert.

![Voorzicht van Carlton op de auteur](https://posts.freesewing.org/uploads/front_e1d64f3ceb.jpg) ![Achterzicht van Carlton op de auteur](https://posts.freesewing.org/uploads/back_05c04878c5.jpg)

De jas heeft twee opgestikte zakken vooraan, twee borstzakken met paspel en twee binnenzakken. Zes zakken in totaal, dus meer dan genoeg ruimte voor al je spullen.

![Borstzakken en opgestikte zakken aan de buitenkant](https://posts.freesewing.org/uploads/pockets_28099d1afe.jpg) ![Binnenzakken aan de binnenkant](https://posts.freesewing.org/uploads/innerpocket_4e4e3f5119.jpg)

Ik maakte mijn jas net op tijd af voor een trip naar Keulen om mijn goede vriend en kleermaker [Sebastian Hoofs te bezoeken](http://sebastian-hoofs.de/massschneider/). Het was daar kouder dan zou mogen, maar de jas hield me lekker warm. Niet verrassend aangezien hij is gemaakt van een zware wol die ik tijdens de zomer vond bij [Bacci in Firenze](http://www.baccitessuti.it/en/index.html), en ik ook nog eens de extra moeite nam om een french terry tussenvoering toe te voegen (ik heb het echt niet graag koud).

![Ik heb wordt niet betaald door Bacci, maar ben wel fan van goede stoffenwinkels](https://posts.freesewing.org/uploads/bacci_043f91c96c.jpg) ![Je kan de french terry tussenvoering zien waar ik de mouwvoering naar achter gelegd heb](https://posts.freesewing.org/uploads/interlining_220e0eab71.jpg)

### Stamp het patriarchaat de grond in met de kracht van zakken

Dames, opgelet: Carlita - een damesversie van Carlton - staat hoog op de agenda.

Initieel waren we van plan de heren- en damesversie tegelijk uit te brengen, maar de jas aanpassen bleek iets moeilijker dan verwacht door, wel, door borsten.

Ik heb ook het gevoel dat ik iets te veel hooi op mijn vork heb hangen, dus ik hoop dat het uitbrengen van Carlton een beetje tijd/ruimte creëert om Carlita te (binnenkort) te laten volgen. Hoe dan ook heb ik Anneke beloofd dat we een damesversie zouden maken, en aangezien ze nu een [freesewing Captain](/patrons) is wil ik die belofte zeker houden.

Oh, en over die titel: als Carlita klaar is zal ze net evenveel zakken hebben als Carlton.

## Ook dit nog: We presenteren de Bent Basisvorm
Eigenlijk komen er vandaag twee patronen uit. Naast de Carlton jas is er ook de [Bent Basisvorm](/patterns/bent).

Bent is een variatie op onze [Brian Basisvorm](/patterns/bent), met een tweedelige mouw. Eigenlijk is het een basis voor patronen voor heren jasjes en -jassen.

Ik ontwierp Bent initieel als een basis voor het [zebrajasje dat ik voor de Refashioners maakte in 2017](/blog/the-refashioners-2017/), dus dat jasjespatroon kan je in de komende maanden ook verwachten.

Carlton is ook op Brent gebaseerd, dus vandaag krijg je ze allebei.

Heel fijne feestdagen gewenst, als dat je ding is. En veel plezier met maken!




