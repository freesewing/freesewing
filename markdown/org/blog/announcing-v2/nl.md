---
author: "joostdecock"
caption: "Deze lancering is echt een aardverschuiving."
date: "2019-08-25"
intro: "Welkom aan versie 2 van FreeSewing, het open source-platform voor naaipatronen op maat."
title: "We presenteren FreeSewing v2.0"
---


# We presenteren FreeSewing v2.0

Welkom aan versie 2 van FreeSewing, het open source-platform voor naaipatronen op maat.

Deze release is de kroon op meer dan een jaar werk, en komt er precies twee jaar nadat FreeSewing voor het eerst live ging. Vandaag leggen we de lat opnieuw hoger voor wat je van moderne naaipatronen mag verwachten.

## ü¶Ñ Harder, better, faster, stronger [\*](https://www.youtube.com/watch?v=GDpmVUEjagg)


We zijn *enorm* enthousiast over deze release, die niet gewoon een een baanbrekende nieuwe versie is met een aantal grote aanpassingen, maar een complete herwerking in JavaScript/Node.js.  We gaan hier niet tot in de fijne puntjes, maar als je graag zou weten hoe we dit gedaan hebben, kan je de [developerdocumenten](https://freesewing.dev) erop nalezen of je verdiepen in [FreeSewing op GitHub](https://github.com/freesewing).


## ‚ú® Live preview

FreeSewing heeft altijd al een reputatie gehad voor naaipatronen met een massa opties waarmee je kunt sleutelen. Dat was fijn, maar nogal overdonderend, want je zag het resultaat van al die aanpassingen pas helemaal op het einde. Die tijd is voorbij. Voortaan kun je, welke aanpassingen je ook doet, live zien hoe je patroon eruit gaat zien. Dus is er helemaal geen giswerk meer nodig om je patroon precies uit te werken zoals jij het wilt.

## üßÇ  Recepten

Vroeger sloegen we patronen voor je op. Voortaan doen we dat met *recepten*. Je kunt het patroon zo vaak bewerken als je wilt. En wanneer jij tevreden bent, slaan we alle instellingen voor dat precieze patroon op in een zogenaamd recept.

Je kunt dat recept op eender welk moment hergebruiken om je patroon opnieuw te genereren, of gebruiken als vertrekpunt voor een patroon dat net een beetje anders is. Je kunt ook recepten delen. Anderen kunnen dan dezelfde versie genereren met hun eigen maten.

## ü§ù Het is gemakkelijker dan ooit om mee te werken

Wat niet veranderd is? We ondersteunen nog steeds 5 talen (shout-out aan alle vertalers) en FreeSewing is nog steeds 100% een gezamenlijke inspanning (shout-out aan alle bijdragers). We zijn hier allemaal vrijwilligers, en als je graag wil helpen, is dat gemakkelijker dan ooit.

Wie ge√Ønteresseerd is in onze code, kan in onze developerdocumentatie duiken op [freesewing.dev](https://freesewing.dev) en er alles leren over het nieuwe platform, onze kern-API, onze plugins en meer.

Wie graag patronen zou ontwerpen, kan meteen aan het werk aan de hand van onze [ontwerptutorial](https://freesewing.dev/tutorial).

En er is ook goed nieuws voor vertalers, want we gebruiken voortaan [Crowdin](https://crowdin.com/) zodat je kan vertalen met twee vingers in je neus. Als je graag zou helpen met vertalingen, of misschien zelfs een compleet nieuwe taal toevoegen aan FreeSewing, moet je zeker even [in onze chat binnenspringen](https://discord.freesewing.org/).

## üí© De gebruikelijke addertjes onder het gras

In softwaredevelopment is het algemeen geweten dat het een goed idee is om code te refactoren, maar niet om hem van nul te herschrijven. En toch hebben we dat gedaan. We wilden het gemakkelijker maken voor mensen om bij het project betrokken te raken en om patronen in realtime te genereren in de browser.

Maar wees je er dus van bewust dat dit een .zero-release is. Het kan dus goed zijn dat je hier en daar een probleem opmerkt. Als dat zo is, laat het ons dan alsjeblieft weten [via onze chat](https://discord.freesewing.org/) of door een probleem te melden.

## ü§û Laat ons weten wat je ervan denkt

We zijn benieuwd naar jouw feedback. Je vindt ons als **@freesewing_org** op [Twitter](https://twitter.com/freesewing_org) en [Instagram](https://instagram.com/freesewing_org). Gebruik de hashtag **#freesewing** of check onze [share-pagina](/share).

