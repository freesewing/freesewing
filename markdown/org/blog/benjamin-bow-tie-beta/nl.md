---
author: 1
caption: "Doe er een strikje rond"
date: "2017-11-14"
intro: "Onze familie van FreeSewing-patronen is opnieuw gegroeid. En de benjamin van de familie is ... Benjamin ."
title: "Het patroon voor de Benjamin-vlinderdas is nu beschikbaar in beta. En ik heb er zelfs niets voor moeten doen."
---

Onze familie van freeswingpatronen is weer gegroeid, en de Benjamin van de familie is... [Benjamin](/designs/benjamin).

Benjamin is een vlinderdas met een aantal opties om zowat elk aspect van jouw vlinderdas aan te passen.

Je kan kiezen voor een vlinderdas op maat, of je kan Benjamin schetsen met een aanpasbaar lint voor een meer flexibele pasvorm. Iets waardoor dit een geweldig handgemaakt cadeau is voor de komende feestdagen.

## Benjamin is bijzonderder dan je denkt

Wat ik nog het beste vind aan Benjamin? Ik heb er niks voor moeten doen.

![Een verzameling vlinderdasjes van Wouter, die dit patroon ontworpen en gecodeerd heeft](https://posts.freesewing.org/uploads/bowties_4f3e05ec53.jpg)

Echt waar. Benjamin is ontworpen en gecodeerd door [Wouter Van Wageningen](/users/xdpug) die zich de afgelopen maanden heeft beziggehouden met bijleren over de hele werking van het FreeSewing-platform:

> Ik heb me enorm geamuseerd met dit vlinderdaspatroon te maken. Eigenlijk heb ik dit project gebruikt om van de BabyBib-tutorial over te stappen op iets dat origineel was en niet te ingewikkeld (en nog bruikbaar ook). Ik wou het hele proces onder de knie krijgen voordat ik overging naar het echte werk. 
> 
> Dat ik alles zo vlot heb kunnen oppikken is vooral te danken aan de geweldige [BabyBib-tutorial](https://freesewing.org/tutorials/pattern-design/) en de hulp die ik [hier](https://discord.freesewing.org) gekregen heb.

## Wie is de volgende om een patroon bij te dragen?

Toen ik FreeSewing lanceerde als een open-sourceplatform, hoopte ik uiteraard dat anderen erin mee zouden stappen.

Maar ik had nooit gedacht dat op minder dan drie maanden tijd na de officiële lancering van FreeSewing, we ons eerste patroon vanuit de FreeSewing-community zouden hebben.

![Benjamin is eigenlijk echt baanbrekend](https://posts.freesewing.org/uploads/giphy_7a40f62815.gif)

Voilà: Benjamin is fenomenaal, Wouter is een kei, en ik heb er goede hoop op dat dit de eerste is van vele patronen die we als community beschikbaar gaan maken voor iedereen.

