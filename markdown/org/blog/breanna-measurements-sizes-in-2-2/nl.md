---
author: 1
caption: "Deze post geeft weer wat er nieuw is in versie 2.2 van FreeSewing"
date: "2020-02-22"
intro: "Een blik op de nieuwigheden in FreeSewing 2.2, inclusief Breanna, ons basiscorsage voor dameskleding"
title: "Een blik op de nieuwigheden in FreeSewing 2.2, inclusief Breanna, ons basiscorsage voor dameskleding"
---

Versie 2.2 van FreeSewing is hier, en zit vol met kleine en grote veranderingen en verbeteringen. In ons [changelog](https://github.com/freesewing/freesewing/blob/develop/CHANGELOG.md) vind je een overzicht van alle aanpassingen, maar dit is wat je erover moet weten:

 - [Nieuw patroon: Breanna is een basiscorsage voor dameskleding](#new-pattern-breanna-is-a-bodice-block-for-womenswear)
 - [Nieuwe/andere afmetingen om beter aan te sluiten bij vrouwenkleding](#newdifferent-measurements-to-better-suit-womenswear)
 - [*Standaardmaten* voor patronen (beschikbaar zonder account)](#generate-patterns-in-standard-sizes-no-account-required)

Even kijken wat dat allemaal betekent:

## Nieuw patroon: Breanna is een basiscorsage voor dameskleding

We stellen je [Breanna](/designs/breanna/) voor, ons basiscorsage voor vrouwenkleding.

Een basisvorm is misschien niet het spannendste patroon om naar te kijken, maar het speelt een belangrijke rol als vertrekpunt voor andere patronen.

We hebben bijvoorbeeld een vergelijkbare basisvorm voor herenkleding genaamd [Brian](/designs/brian/). De patronen [Aaron](/designs/aaron/), [Bent](/designs/bent/), [Carlita](/designs/carlita/), [Carlton](/designs/carlton/), [Huey](/designs/huey/), [Hugo](/designs/hugo/), [Jaeger](/designs/jaeger/), [Simon](/designs/simon/), [Simone](/designs/simone/), [Sven](/designs/sven/) en [Wahid](/designs/wahid/) zijn allemaal op de een of andere manier verwant met Brian.

Met andere woorden, Breanna is een belangrijke bouwsteen voor ons om onze damescollectie uit te breiden. Maar dat betekent niet dat het geen goed nieuws voor jou is. Als je al een tijdje naait op , dan is de kans groot dat het ontwerpen van je eigen blok/slopper altijd op je to-do lijstje heeft gestaan. Nou, goed nieuws, want hier is je blok klaar voor gebruik.

Oh, en natuurlijk heeft het alle toeters en bellen die je van ons kunt verwachten. Ga maar eens kijken naar de [patroonopties](/docs/designs/breanna/options/) voor Breanna. Ik denk dat je onder de indruk zal zijn. Dit basiscorsage geeft je bijvoorbeeld de optie van 1 of 2 coupenaden op 15 mogelijke posities. Dat geeft je in totaal 120 unieke manieren om je coupenaad of -naden te plaatsen.

Breanna is al een tijdje in ontwikkeling. We zijn benieuwd naar je feedback erop. Het is echt niet veel werk om een toile te maken van een basiscorsage zoals dit. Dus als je wat tijd vrij hebt om dit patroon te testen en ons te laten weten wat je ervan vindt, dan zou dat geweldig zijn.


## Nieuwe/andere afmetingen om beter aan te sluiten bij vrouwenkleding

Nu we ons in de dameskleding storten, hebben we beseft dat de afmetingen die we op onze site gebruiken nogal gericht zijn op herenkleding. Bovendien hebben we gemerkt dat veel mensen het moeilijk hebben met de afmeting van de schouderhelling. Dus hebben we beslist om onze afmetingen opnieuw onder de loep te nemen, en hebben we de volgende aanpassingen gemaakt:

### We hebben een hoop nieuwe schouderpuntafmetingen

We hebben beslist om te vertrekken van het schouderpunt (*High-Point Shoulder* of *HPS point*) voor een heel aantal van de verticale torso-afmetingen. Als je niet zeker weet wat het schouderpunt is of waar het zich bevindt, kijk dan in de [HPS-documentatie](/docs/measurements/hps/).

### We gaan niet verder met de afmeting middenrug-tot-nek

Zoals eerder gezegd, gebruiken we voortaan de afmetingen van het schouderpunt voor verticale torso-afmetingen. Daardoor hebben we de oude maat voor middenrug-tot-nek niet meer nodig.

Nu die afmeting verdwenen is, moet je mogelijk een andere afmeting toevoegen voor bepaalde patronen.

### We meten schouderhelling op een nieuwe manier

We hebben gemerkt dat mensen het moeilijk hadden met de manier waarop we hen vroegen op de [schouderhelling](/docs/measurements/shoulderslope) te meten, dus hebben we dat veranderd.

De nieuwe methode levert een totaal ander getal op (dat eigenlijk hetzelfde weergeeft, namelijk hoe je schouder naar beneden afloopt) dus ook hier hebben we alle bestaande data moeten resetten. Met andere woorden: je zal je schouderhelling opnieuw moeten meten.

## *Standaardmaten* voor patronen (beschikbaar zonder account)

Voor een goed patroon heb je goede afmetingen nodig, en veel. Dat is wat we doen hier bij FreeSewing. En wanneer er iets misgaat met onze patronen, is het vaak omdat er iets misgaat met het opnemen van die maten.

Jammer genoeg bestaat daar geen magische oplossing voor. Als je iets op maat wilt hebben, dan moet je vertrekken vanuit accurate afmetingen.

Dat verhoogt de drempel voor mensen die onze site nog niet goed kennen en eens willen rondsnuffelen.

> *Oooh, gratis patronen, leuk* ðŸ˜  
> *Wacht, moet ik eerst een account aanmaken?* ðŸ¤”  
> *En al die metingen doen?* ðŸ˜¬  
> *Dat lijkt me veel werk.*

Begrijpelijk.

Bovendien hebben onze regelmatige bezoekers gevraagd of het niet mogelijk was om een patroon te bekijken en er wat mee te spelen zonder dat ze daarvoor eerst een hele lijst afmetingen moesten ingeven.

Dus â€“ __tromgeroffel__ â€“ dat is voortaan niet meer nodig. We bieden al onze patronen voortaan aan in *standaardmaten*. Je hoeft dus geen afmetingen meer op te nemen om de patronen te testen. Je hoeft zelfs geen account meer te maken of in te loggen. Geen account vereist, gewoon een patroon kiezen, een maat aantikken, en je bent er klaar voor.

Patronen op maat zijn uiteraard *ons ding* en dat blijft ook zo. Maar we hopen dat meer mensen de weg vinden naar FreeSewing nu de drempel om te beginnen wat lager ligt.

### Wat zijn eigenlijk 'standaard'maten?

Het lastigste aan de hele oefening met standaardmaten? Uitvissen wat nu eigenlijk 'standaard' is. We hebben een poging gedaan, en als je nieuwsgierig bent kan je hier onze [maattabel](/sizes/) bekijken.

Voor herenkleding is ons maatbereik 32 tot 50, en ze zijn gebaseerd op een basismaat 38 die we vervolgens naar boven en beneden hebben ingedeeld.  
Voor dameskleding is ons maatbereik 28 tot 48, en ze zijn gebaseerd op een basismaat 34 die we vervolgens naar boven en beneden hebben aangepast.

<Note>

Als je niet zeker bent wat die getallen betekenen: dat is de halsomtrek in centimeter.

</Note>

We hebben ons best gedaan om een inclusieve maattabel op te stellen, en dit is onze beste poging om een logisch systeem te bedenken. Hou er alsjeblieft rekening mee dat dit niet onze core business is. We horen graag jullie feedback over de matentabellen en staan open voor aanpassingen en suggesties, maar uiteindelijk willen we je een patroon geven dat op jouw maat is gemaakt.  
Deze maten zijn gewoon een manier om je te lokken ðŸ¤«


## En ook nog: allerlei andere dingen

Hup, ga een beetje rondklikken, want we hebben ook nog een heleboel andere dingen veranderd.

Als je op een probleem botst of vragen hebt, kan je net als altijd terecht in onze [chatroom](https://discord.freesewing.org/).

En als je het aanstaat wat we hier doen, dan is dit misschien een goed moment om je vrienden te vertellen over FreeSewing. Want nu kunnen ze komen kijken zonder een account te moeten maken.

P.S.: We hebben een handige [share-pagina](/share/) die je daarvoor kan gebruiken.



