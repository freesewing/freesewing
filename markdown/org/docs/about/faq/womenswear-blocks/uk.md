---
title: Навіщо ви взагалі публікуєте жіночі викрійки-основи? Вони ж [вставте свою думку тут].
---

Це запитання з'являється час від часу. Формулювання варіюється, але загальна думка може бути узагальнена так: _навіщо взагалі публікувати цей непотріб, він зовсім не працює_.

Дозвольте мені почати з того, що в цьому є зерно правди. Як [Бреанна](/designs/breanna/), так і [Белла](/designs/bella/) мають серйозні недоліки.

Я особисто ([Йост](/makers/joostdecock/)) усвідомлюю їх, та розглядав варіант прибрати ці викрійки загалом.

Але є частина людей, які отримують хороші результати з ними. Я бачив декілька хороших виробів, які базуються на Беллі, та Бреанна чомусь є популярною серед людей, які шиють одяг для ляльок.

Я підводжу до того, що ми не видаляємо їх тому що вони працюють в деяких випадках. Але не в усіх випадках, і це дуже дратує та розчаровує.

Я не удаватиму, що знаю як створювати викрійки для жінок. Але люди часто звертаються до мене з проханнями додання нового жіночого одягу до freesewing.org, і це починається з якісної основи.

Я довго чекав, аби хтось прийшов та зробив цю роботу самостійно. Але я чекав даремно. Оскільки найшвидший спосіб отримати відповідь на запитання в інтернеті - це відповісти на нього неправильно власноруч, я почав створювати ці викрійки-основи.

Отже, якщо Ви вважаєте, що можете зробити краще, я офіційно запрошую Вас для спільної праці над дизайном жіночої викрійки-основи, який, на Вашу думку, буде кращим.

Я з радістю допоможу написати код та додати Ваш дизайн чи бачення, щоб всій спільноті кравців це було на користь.

Ви можете зв'язатися зі мною через freesewing.org (joost), ми також маємо [активну спільноту в Discord](https://discord.freesewing.org/).

Чекатиму на Ваше повідомлення.

Йост
