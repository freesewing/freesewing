- - -
title: "Sven sweatshirt: Sewing Instructions"
- - -

### Stap 1: Sluit de schoudernaden

- Leg het voorpand op het rugpand met de juiste kanten tegen elkaar.
- Leg de schoudernaad gelijk, en stik/lock de naad op de standaard naadwaarde.
- Herhaal voor de tweede schoudernaad.

### Stap 2: Zet de mouwen in

- Leg je aan elkaar bevestigde voor- en achterpand neer met de goede kant naar boven.
- Leg een mouw bovenop met de goede kant naar beneden
- Leg de bovenkant van de mouwkop gelijk met de schoudernaad. De mouw ligt over het voor-en achterpand heen, tot aan de andere schoudernaad
- Speld de mouw op z'n plaats langs het hele armsgat. Er zit een beetje extra stof in de mouwkop, wat wil zeggen dat de mouwkop een beetje groter is dan het armsgat. Verdeel dit verschil over het bovenste deel van de mouwkop terwijl je speldt.
- Stik/lock de gespelde mouw op z'n plaats
- Herhaal voor de andere mouw

### Stap 3: werk de halsbies af

- Meet de lengte van de halsopening
- Knip een strook boordstof van deze lengte en 6 cm/2.5 inch breed
- Plooi de strook boordstof dubbel met de goede kant naar buiten, en speld aan de halsopening, vertrekkend aan de rug
- De onafgewerkte rand van de boordstof moet samenliggen met de rand van de halsopening, terwijl de boord zelf op de sweater ligt
- Speld de boord vast aan de halsopening, start aan de rug en rek de boord lichtjes uit terwijl je speldt
- Stik eerst de korte uiteindes van de boord aan elkaar aan middenrug, met de goede kanten samen. Aangezien je de boord uitgerokken hebt terwijl je hem vastspeldde, zal die nu te lang zijn. Knip het overschot gewoon af
- Stik dan de boord aan de halsopening

### Stap 4: Sluit de zijnaden en mouwen

- Plooi Sven in twee aan de schoudernaden met de goede kanten op elkaar
- Leg de zijnaden en mouwen gelijk en speld ze samen
- Stik nu de zijnaad en blijf stikken om de mouwen tot aan de manchet te sluiten
- Herhaal aan de andere kant

### Stap 5: Bevestig de manchetten

- Meet de breedte van de mouw aan de manchet
- Knip een stuk boordstof dat (twee keer deze lengte - 2 c/1 inc) is en 7 cm/ 3 inch breed
- Plooi de boordstof dubbel langs de langste kant, en stik de korte uiteindes samen zodat je een ring hebt
- Keer je Sven binnenstebuiten
- Plooi de ring van boordstof met de goede kant naar buiten, en stop de geplooide kant in je binnenstebuiten mouw
- Leg de onafgewerkte kant van de boordstof gelijk met de rand van de mouw en speld vast. De boorstof is een beetje korter, dus rek ze een beetje uit bij het spelden zodat ze in de mouw past.
- Stik/lock de boordstof nu aan de mouw
- Herhaal voor de andere manchet

### Stap 6: Bevestig de boord aan de zoom

- Doe voor de zoom wat je voor de manchetten deed
- Meet de breedte van Sven aan de zoom
- Knip een stuk boordstof dat 1.9 keer deze lengte is en 7 cm/ 3 inch breed
- Als je boordstof niet breed genoeg is moet je verschillende stukken aan elkaar zetten
- Plooi de boordstof dubbel langs de langste kant, en stik de korte uiteindes samen zodat je een ring hebt
- Keer je Sven binnenstebuiten
- Plooi de boordstof met de goede kant naar buiten, en stop de geplooide kant in je binnenstebuiten trui
- Leg de onafgewerkte kant van de boordstof samen met de rand van de zoom en speld vast. De boordstof is een beetje korter, dus rek ze een beetje uit tijdens het spelden om dit verschil te verdelen.
- Stik/lock de boord nu aan de sweater
