---
title: "Trayvon stropdas: Naai-instructies"
---

<Tip>

###### De punt is het fijnste stukje van een das.
Als je nog nooit een das gemaakt hebt zou ik je aanraden een paar punten te maken in restjes stof voor je schaar en naald in je mooie stof zet.

Om dit te oefenen voer je stap 1 tot 4 een paar keer uit tot je het beet hebt.

</Tip>

<Tip>

###### Tijdens de constructie zal gevraagd worden je stof te strijken. Wees voorzichtig en gebruik niet te veel hitte op een delicate stof die daar niet tegen kan.

Het is een goed idee om een paar restjes stof te strijken voor je begint. Zo kan je zien wat de beste temperatuur is voor de stof die je gebruikt.

</Tip>

### Stap 1: Stik de eerste kant van je staart

![Stik de eerste kant van je staart](step01.png)

Leg de voering staart (deel 6) bovenop de stof staart (deel 4), met de goede kanten op elkaar

Schuif de voering staart langs een van de randen van de staart tot het merkteken op de voering overeenkomt met dat op de stof.

Begin exact aan dit merkteken, en stik vast langs de rand. Zorg dat je aan beide kanten terugstikt.

Twee merktekens zitten nu op dezelfde plek vast.

### Stap 2: Stik de tweede kant van je staart

![Stik de tweede kant van je staart](step02.png)

Schuif de staart in stof zo dat het tweede merkteken overeenkomt met het merkteken op de voering (de plaats waar je eerste naad begon).

Hier ga je een stukje van je buitenstof uit de weg moeten vouwen, onder de naad uit stap 1.

Begin exact aan het merkteken en stik vast. Let op dat je een rechte hoek vormt met de naad uit stap 1.

Nu zitten de drie merktekens op dezelfde plek vast.

### Stap 3: Werk de staart af

![Werk de staart af](step03.png)

Plooi je das open zodat de twee naden die je in stap 1 en 2 maakte bovenop elkaar liggen. Probeer dit precies te plooien; de geplooide randen zouden een rechte hoek moeten vormen.

Stik het punt waar de drie merktekens en de twee naden samenkomen vast aan de geplooide rand van de punt in buitenstof (deel 4, links op de afbeelding).

### Stap 4: Keer de das binnenstebuiten en inspecteer je werk

![Keer de staart binnenstebuiten en inspecteer je werk](step04.png)

Knip al je draadjes bij en keer daarna je das voorzichtig naar de juiste kant.

Indien nodig kan je de punt zachtjes naar buiten duwen met een lat (of een grote breinaald).

Je staart zou op de tekening moeten lijken, met een scherpe punt en rechte randen.

De naad waar de buitenstof van de das aan de voering vastzit zit niet aan de rand van de das maar een beetje naar achter, uit het zicht.

Als je dit allemaal kon, kan je het opnieuw doen voor de punt van je das.

### Stap5: Stik de eerste kant van je punt

![Stik de eerste kant van je punt](step01.png)

Leg de voering punt (deel 5) bovenop de stof punt (deel 3), met de goede kanten op elkaar

Schuid de voering punt langs een van de schuine randen van de punt tot het merkteken op de voering overeenkomt met dat op de stof.

Begin exact aan dit merkteken, en stik vast langs de rand. Zorg dat je aan beide kanten terugstikt.

Twee merktekens zitten nu op dezelfde plek vast.

### Stap 6: Stik de tweede kant van je punt

![Stik de tweede kant van je punt](step02.png)

Schuif de stof punt zo dat het tweede merkteken overeenkomt met het merkteken op de voering (de plaats waar je eerste naad begon).

Hier ga je een stukje van je buitenstof uit de weg moeten vouwen, onder de naad uit stap 1.

Begin exact aan het merkteken en stik vast. Let op dat je een rechte hoek vormt met de naad uit stap 5.

Nu zitten de drie merktekens op dezelfde plek vast.

### Stap 7: Werk de punt af

![Werk de punt af](step03.png)

Plooi je das open zodat de twee naden die je in stap 5 en 6 maakte bovenop elkaar liggen. Probeer dit precies te plooien; de geplooide randen zouden een rechte hoek moeten vormen.

Stik het punt waar de drie merktekens en de twee naden samenkomen vast aan de geplooide rand van de punt in buitenstof (deel 3, links op de afbeelding).

### Stap 8: Keer de punt binnenstebuiten en inspecteer je werk

![Keer de punt binnenstebuiten en inspecteer je werk](step04.png)

Knip al je draadjes bij en keer daarna je das voorzichtig naar de juiste kant.

Indien nodig kan je de punt zachtjes naar buiten duwen met een lat (of een grote breinaald).

Je punt zou op de tekening moeten lijken, met een scherpe punt en rechte randen.

De naad waar de buitenstof van de das aan de voering vastzit zit niet aan de rand van de das maar een beetje naar achter, uit het zicht.

### Stap 9: Bevestig de tussenvoering

![Bevestig de tussenvoering](step09.png)

Bevestig tussenvoering punt (deel 1) aan tussenvoering staart (deel 2) aan elkaar aan de niet-puntige kant. Let op dat de merktekens overeenkomen.

> **Of niet** <br /> Om eerlijk te zijn stik ik de tussenvoering nooit aan elkaar. Ik laat de twee helften gewoon los.
> 
> Op deze manier kan de lengte van je das nooit fout zijn, en kan je de stukken tussenvoering gewoon over elkaar heen schuiven. Daarnaast zorgt het voor minder bulk in het midden en is het minder werk.
> 
> Je kan deze stap dus gewoon overslaan, dat doe ik ook.

### Stap 10: Bevestig de stof van de das

![Bevestig de stof van de das](step10.png)

> Als de tussenvoering vastgenaaid is, ligt de lengte van de das ook vast. Meet de das van punt tot punt, en let op dat je de stofdelen op de correcte lengte aan elkaar zet.

Stik de punt en staart aan elkaar aan de niet-puntige kant.

### Stap 11: maak je lus

![Maak je lus](step11.png)

We gaan nu de lus (deel 7) van de das maken.

Plooi de stof zoals op de illustratie. Je moet eindigen met een smalle strook stof waarvan de uiteindes naar binnen geplooid zijn.

Zorg dat één kant een beetje korter is. Dit wordt de achterkant.

Strijk alles goed terwijl je plooit zodat het op z'n plaats blijft. Strijk het lusje ook nog eens voor je het naait.

> Voorzichtig met strijken, denk aan het strijkadvies van eerder

Als je blij bent met hoe je lusje geplooid en gestreken is, naai het dan langs de rand dicht met een onzichtbare steek om de dingen op hun plek te houden.

### Stap 12: Stel je das samen

![Stel je das samen](step12.png)

Tijd om alles samen te brengen. Leg je das op een plat oppervlak, goede kant naar beneden en voering naar boven.

Neem nu je tussenvoering en leg ze in je das met de naadwaarde in het midden naar boven. Zorg dat je ze aan elke kant tussen je buitenstof en voering schuift, helemaal tot in de puntjes.

### Stap 13: Plooi en strijk je das

![Plooi en strijk je das](step13.png)

Als de tussenvoering in je das zit, plooi dan een kant van de stof over de tussenvoering.

Probeer de stof strak rond de tussenvoering te plooien, maar zonder deze te bewegen. De tussenvoering moet in het midden blijven.

Wanneer je klaar bent strijk je deze plooi. Door de tussenvoering strijk je hier geen scherpe vouw in, het punt is om de stof een beetje in vorm te krijgen zodat ze mooier rond de tussenvoering blijft liggen.

> Aangezien we geen scherpe vouw strijken maar eerder de stof vormgeven werkt een stoomstrijkijzer hier het best.

Als je één kant afgewerkt hebt, plooi dan de andere kant ook om, en stoom opnieuw.

Plooi uiteindelijk de bovenste laag langs het midden van je das, en strijk. Deze keer maak je wel een scherpe plooi langs het midden van de das.

> Om het verschil tussen de laatste twee plooien duidelijk te maken heb ik een donkere lijn aan de tekening toegevoegd die de rand van de stof of vouw aangeeft.
> 
> Zoals je kan zien plooien we eerst enkel de stof terug, en komt de rand voorbij het midden van de das.
> 
> De tweede keer plooien we de stof terug in het midden, waar ze later vastgenaaid wordt.

### Stap 14: Bereid de lus voor

![Bereid de lus voor](step14.png)

Plooi je lus zo dat de punt van je das erdoor kan met wat bewegingsruimte.

Markeer het punt waarop de lus samenkomt, en stik samen.

Strijk je lus dan open zodat de naad in het midden zit en de uiteindes naar één kant.

### Stap 15: Blinde zoomsteek, en bevestig de lus

![Blinde zoomsteek, en bevestig de lus](step15.png)

Gebruik een blinde zoomsteek om met de hand helemaal langs de achterkant van je das te naaien.

> De blinde zoomsteek gaat alleen door de stof aan de achterkant. Probeer de steken niet door de tussenvoering te halen.
> 
> Wees ook voorzichtig: als de steken te diep gaan zie je ze aan de voorkant, en verpest je de das.

Stop je lus tussen de lagen, ongeveer op 1/5 van de lengte van de das, beginnend aan de punt.

Gebruik de blinde zoomsteek om de lus vast te maken aan de middennaad; in de volgende stap maken we de randjes van de lus vast.

### Stap 16: Maak de randen van de lus vast

![Maak de randen van de lus vast](step16.png)

Naai de randen van de lus met de hand vast aan je das, zodat ze mooi op de juiste plek blijft.

Naai enkel door de onderste laag van de lus, zodat de steken niet zichtbaar zijn.

En, wederom, let op dat de steken niet door je hele das gaan. Je mag eens oppervlakkig doen.

### Stap 17: Knip bij en kuis op

![Knip bij en kuis op](step17.png)

Knip alle losse draadjes die er nog hangen af.
