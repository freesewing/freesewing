
## Werk de halslijn achteraan af

Knip een strook stof even lang als de halslijn van het rugpand, en ongeveer 3 cm breed.  
Plooi een lange rand van de strook 1 cm om en strijk.

<Tip>

Als je een geweven stof gebruikt, knip deze strook dan schuin van draad. Gebruik je een gebreide stof, knip dan zo dat de richting met de meeste stretch parallel ligt met de lange rand. 

</Tip>

Leg de niet-geplooide rand van de strook gelijk met de halslijn van het achterpand, met goede kanten op elkaar. Stik de strook aan de halslijn van het rugpand en knip de naadwaarde bij. Keer de strook naar de verkeerde kant van de stof en stik door langs de geplooide rand om alles op zijn plaats te houden.

## Sluit de schoudernaden

![Deze tekening was te leuk om niet te gebruiken](neckline.jpg)

Werk de rand van de halslijn van het voorpand af op een manier die bij je stof past (als de stof niet rafelt kan je dit overslaan).

Leg het voorpand op het achterpand met goede kanten op elkaar, en leg de schoudernaden gelijk. Plooi de naadwaarde van de halsrand van het voorpand naar de verkeerde kant van het rugpand.

Als je een lichte geweven stof gebruikt kan je deze rand opnieuw naar boven plooien, zodat later een smalle zoom gevormd wordt (het kan helpen om deze plooien eerst te strijken).

Stik de schoudernaad zodat de onafgewerkte rand van het achterpand tussen de geplooide rand van het voorpand.

Keer naar de goede kant en strijk.

## Werk de halslijn vooraan af

Strijk de zoom die aan je halsrand gevormd wordt door de plooien die je aan de schoudernaad gemaakt hebt en stik dicht langs de rand door.

## Zet de mouwen in

De mouw wordt plat ingezet, wat wil zeggen dat de naad van het armsgat eerst gestikt wordt en de mouw- en zijnaad daarna in één keer gestikt worden.

Leg de mouwkop op het armsgat, met *goede kanten op elkaar* en zorg dat de tekens overeenkomen. Het is mogelijk dat de mouwkop iets groter is dan het armsgat. Verdeel het overschot aan stof gelijk bovenaan tussen de merktekens.

Stik, werk de naad af en strijk.

## Sluit de zij- en mouwnaad

Leg het voorpand op het achterpand met goede kanten op elkaar, zodat de zijnaden en mouwnaden overeenkomen en de boel er als een kledingstuk begint uit te zien.  
Zorg dat de naden van het armsgat vooraan en achteraan mooi op elkaar liggen.

Stik, werk de naad af en strijk.

## Zoom

Werk de zomen van de mouwen en de zoom onderaan af op een manier die bij je stofkeuze past.

Eén mogelijkheid is om de zoom twee keer te plooien en door te stikken. Je kan de rand ook met een zigzagsteek of overlock afwerken, één keer plooien en doorstikken. Als de stof niet rafelt kan je ook één keer plooien, doorstikken en dichtbij het stiksel bijknippen.
