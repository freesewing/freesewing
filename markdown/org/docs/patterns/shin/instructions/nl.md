> ### Prentjes zijn onderweg
> 
> Deze instructies zijn een work in progress, en we hebben de illustraties nog niet gemaakt. We voegen ze binnenkort toe.

## Stap 1: Achternaad

Leg je twee rugpanden op elkaar met de goede kanten samen, en stik langs de middenachternaad.

## Stap 2: Voornaad

### Naai de voornaad

Leg je twee voorpanden bovenop elkaar met de goede kanten samen, en stik de middenvoornaad.

Herhaal met de twee andere voorpanden zodat je twee identieke sets hebt.

### Drieg de voorpanden samen

We hebben 4 voorpanden omdat we een dubbele laag hebben aan de voorkant van onze zwembroek.

Omdat het zwemkleding meestal glad is, Het is een goed idee om je voorpanden samen te plakken om het makkelijker te maken om met ze samen te werken in de volgende stappen.

Dus leg je voorpanden op elkaar, met de verkeerde kanten samen, en drieg ze met grote steken binnen de naadwaarde aan elkaar.

## Stap 3: Naai de zijnaden

Leg je rugpand neer met de goede kant bovenaan, en leg je dubbele voorpand hier bovenop. Stik de voor-en rugpanden vast aan de zijnaden.

## Stap 4: Stik de kruisnaad

Keer de goede kant van je zwembroek naar binnen (de achterkant toch, de voorkant heeft aan elke kant een goede kant) en stik de kruisnaad om pijpen te maken.

## Stap 5: Plaats vetergaatjes voor het koord

Markeer het midden van de lengte van je tailleband. Plooi de tailleband dubbel, en markeer het midden van de breedte (neem de naadwaarde niet in de rekening).

Installeer twee vetergaten links en rechts van deze markering. Dit voorkomt het soort gênante situatie waarbij je voor die indrukwekkende duik gaat en opeens merkt dat je zwembroek op je enkels hangt.

> ### Verstevigen is een goed idee
> 
> Aangezien badpakstof dun en glad is, is het geen slecht idee om een beetje versteviging achter de vetergaatjes toe te voegen. Een restje jeans werkt perfect.

## Stap 6: Bereid het elastiek voor

Er is geen magische formule voor de lengte van je elastiek. Dus wikkel het rond je taille en trek het aan tot je vindt dat het goed past.

Markeer deze lengte, knip het elastiek en naai de uiteindes aan elkaar.

## Stap 7: Naai de tailleband

Plooi de tailleband in twee met goede kanten op elkaar en leg de (korte) randen samen. Stik.

## Stap 8: Bevestig de tailleband

Vouw je tailleband dubbel langs de lengte met de goede kant naar buiten, en schuif het elastiek ertussen. Zorg dat je de naad van het elastiek gelijk legt met de naad in de tailleband.

Leg de achterkant van je zwembroek gelijk met de plek waar je de tailleband hebt aangesloten, Leg de rand van de tailleband gelijk met de rand van de achterkant, en speld ze samen. Zorg ervoor dat je het vastspeld aan de slechte kant van de rug.

> ### Let op je vetergaten
> 
> Als je vetergaatjes in je tailleband gemaakt hebt, check dan of ze zeker op de buitenkant van je tailleband staan, en niet aan de binnenkant.

Zoek het middenvoor van de tailleband (makkelijk als je vetergaatjes maakte, indien niet plooi je de tailleband in twee) en leg dit gelijk met de naad middenvoor. Speld dit ook op z'n plaats.

Speld nu de tailleband langs de hele taille van de zwembroek.

Stik de tailleband dan aan de zwemband, zo dicht bij het elastiek als je kan, maar stik niet in het elastiek.

Het is ok om de eerste keer niet te dichtbij te stikken, en voor een tweede ronde te gaan zodra je tailleband met elastiek vasthangen en de lagen minder kunnen verschuiven.

## Stap 9: Zoom de pijpen

Vouw de zoom naar boven en stik door langs de goede kant. Als je een coverlock hebt is dit het moment om hem te gebruiken. Indien niet, gebruik een tweelingnaald of een zigzagsteek zodat de zoom elastisch blijft.

> ### Vouw maar een keer om een teveel aan stof te vermijden
> 
> Badpakstof rafelt niet, dus je kan dit gewoon één keer omplooien en vaststikken, en daarna de rand netjes bijknippen.

## Stap 10: Haal een koordje door de tailleband

Haal een koordje door één vetergat, rondom te tailleband, en uit het andere vetergat.

Dat is het, je bent klaar!
