Elke stoffenwinkel die je tijd waard is zou een afdeling hemdstoffen moeten hebben. Je kan binnenwandelen, vragen waar de hemdstoffen zijn, en iets kiezen dat je mooi vindt.

Meestal zullen dit katoenen stoffen zijn, of een mengeling van katoen en iets anders. Maar ga gerust voor een andere vezel.

Als je online winkelt is het soms moeilijker om te weten wat je juist koopt. Als je de stoffen niet kan aanraken helpt het om iets te weten over verschillende weefsels. Het weefsel slaat of hoe de stof geweven is, en dit bepaalt niet alleen hoe ze eruit ziet, maar ook hoe ze zal voelen en vallen.

Ik heb niet meteen de ambitie om hier een stoffenencyclopedie te starten, maar hier zijn een aantal termen die je kan tegenkomen als je online hemdstoffen koopt.

## Laken of popeline

Laken is dé keuze voor dat ene witte hemd voor je sollicitatiegesprek, of huwelijk.

Laken (soms ook popeline genoemd) is een eenvoudig weefsel dat een gladde effen stof produceert, wat voor die kraaknette formele look zorgt.

Het is vaak een lichtere stof en kan een beetje transparant zijn, vooral als het een lichte kleur is.


## Keper

Je herkent keperstoffen aan hun typische diagonale textuur.

Het valt een beetje soepeler dan laken, kreukt minder en is makkelijker te strijken.

Het nadeel is wel dat het er nooit zo glad en gesteven zal uitzien als laken.


## Oxford

Oxford is een echte muilezel onder de hemdstoffen. De stof is meestal iets zwaarder en dikker, en dus ook duurzamer.

Oxford is minder formeel dan laken of keper. Dit, samen met de duurzaamheid, maken het een goede keuze voor je dagelijkse werkhemden.


## Chambray

Chambray heeft een eenvoudige platbinding, gelijkaardig aan laken. Het verschilt omdat het een veel zwaarder garen gebruikt, en meestal verschillende kleuren voor de schering en inslag.

Het resultaat is een stof met veel meer textuur, zowel qua aanvoelen als het tweekleurige effect van het weefsel.


## Denim

Denim heeft geen introductie nodig. Het is het spul waar je jeans van gemaakt is.

Gewoonlijk een keperstof (kijk uit voor de typische diagonale textuur) die soms ook in een veel lichtere versie dan die van je jeans gemaakt wordt. Dat zijn de soorten die je voor een hemd kan gebruiken.


## Flanel

Van Kurt Cobain tot de hipsters in je lokale koffiebar, ze zweren allemaal bij (geruite) flanellen hemden.

Dit is de warmste van alle opties hier, en wordt meestal gemaakt van opgeruwd katoen. Soms vind je ook wollen versies.


## Linnen

Linnen kreukt als je ernaar wijst, maar het is een perfecte kandidaat voor safari looks.

De reden waarom je deze stof associeert met avonturen in de tropen is dat linnen ongelooflijk goed ademt en je huidje koel zal houden.


## Draaddichtheid

Een hogere draaddichtheid betekent een gladdere (en duurdere) stof.

Draaddichtheid wordt in nummers uitgedrukt, zoals 60, 80, 100 enzovoort tot 300 en meer.

Er zit wel een addertje onder het gras. Draaddichtheid boven de 100 wordt meestal verkregen door twee garens samen te twijnen. Bijvoorbeeld: een draaddichtheid van 160 betekent dat twee garens van 80 samen verwerkt werden tot één garen.


## Eendraads of tweedraads

Als een draad gemaakt is van twee garens (zie Draaddichtheid hierboven) noemen we dat tweedraads.

Als de draad gemaakt is van een enkel garen wordt dat eendraads genoemd.

Zoals te verwachten is tweedraads duurzamer, en duurder.

