Je hebt hier veel opties, maar hou in je achterhoofd dat dit een klassiek model van broek is. In andere woorden, gebruik geen stretchstof, denim, nepleer of andere onzin. Veilige opties zijn wol, katoen of linnen, eventueel gemengd met iets synthetisch.

Als je **wol** wil, kijk dan in de afdeling met pakstoffen van je stoffenwinkel. Voor een eerste paar is een wol-polyestermix een budgetvriendelijke optie. Maar focus niet te hard op de prijs, een goedkoop stofje is de beste manier om met een mottige broek en een hoop frustraties te eindigen.

Als je **katoen** wil, kies dan een zwaardere stof. Katoen is ook wat makkelijker voor een beginner dan wol. Als je niet zeker bent over wat te gebruiken, vraag dan om chino stof in de stoffenwinkel en kies een kleurtje.

Niets beter dan **linen** op een hete zomerdag. Het is ook fijn om mee te werken, maar kreukt als de pest, en zelfs de best genaaide broeken zien er een beetje rommelig uit in linnen. Wat ik wil zeggen is: misschien niet voor je eerste paar.
