---
title: Draadrichting
jargon: true
---

![De draadrichting loopt parallel met de zelfkant](fabric-grain.jpg)

De draadrichting van een stof wordt bepaald door de richting van de garens in een geweven stof. Beter gezegd, de draadrichting wordt bepaald door de richting van de scheringdraden.

Geweven stoffen worden gemaakt door ze zogenaamde inslagdraden tussen de scheringdraden te weven. De scheringdraden lopen over de lengte van een rol stof, parallel met de zelfkant, terwijl de inslagdraden heen en weer gaan langs de breedte.

Draadrichting wordt op een patroon aangeduid met een lange pijl. Wanneer je je patroon uitknipt is het belangrijk om de pijl op je patroondeel gelijk te leggen met de draadrichting van je stof.

> Voor meer details over schering en inslag: [Weven op Wikipedia](https://nl.wikipedia.org/wiki/Weven)

> ##### Verwarrend? Denk aan hout
> 
> Hout is niet geweven, maar groeit in verschillende lagen, gebaseerd op de seizoenen (groeiringen). De richting van deze lagen is belangrijk voor houtbewerkers. Dit heeft een invloed op hoe hard het hout zal vervormen nadat het gesneden is en hoe het kan plooien, alsook een aantal andere parameters.
> 
> Net zoals een houtbewerker hieraan zal denken voor hij zijn hout snijdt, moet jij aan de draadrichting denken voor je je stof uitknipt.
